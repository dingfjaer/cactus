---
title: Velkommen til Fjærdinghage
description: Oversikt over min digitale hage. Hva jeg skriver om, og hva jeg planlegger å skrive.
publishDate: 11.11.2024
updatedDate: 01.05.2025
draft: false
---


## 🔔 Ding Dong! 

Velkommen til min digitale hage – **Fjærdinghage**! Hvordan du har snublet inn hit, vet jeg ikke, men jeg er uansett glad for at du er her. Dette er ikke mitt første forsøk på å sette opp en fungerende blogg, en som jeg har full kontroll på. Etter utallige iterasjoner, med en solid dose frustrasjon og mestringsfølelse, har jeg endelig landet på en versjon som er både enkel å bruke og lett å vedlikeholde og utvide.

## Fjærdinghage og digital hage

Navnet **Fjærdinghage** kommer fra hjemmet vårt, som vi kaller Fjærdingheim – en sammensmelting av mitt fornavn _Ding_ og ektefellens etternavn _Fjær_. Da var det ganske naturlig å døpe min digitale hage Fjærdinghage også!

  
Hvis du ikke har hørt om konseptet “digital hage” før (eller _digital garden_ på engelsk), anbefaler jeg at du [sjekker ut denne artikkelen som er skrevet av en av de som startet og promoterte konseptet **digital hage**](https://maggieappleton.com/garden-history). Det er en slags personlig nettside, en blanding av dagbok, samling av ideer og eksperimenter, som vokser og endrer seg over tid – akkurat som en ekte hage. [Her er også en fin oppsummering ](https://search.arc.net/Ud75Xmmw6vCT18nmeWZe)av Arc Browser med "browser for me" funksjon om digital hage.

## Hva som gror i Fjærdinghage akkurat nå (januar 2025)

Siden denne hagen er fortsatt ny og jeg fremdeles er i en eksperimental fase, er ikke det så mye å se her, enda. Jeg kommer til å teste med litt forskjellige innhold, som gjør at det enten virker en ustrukturert og kanskje uinteressant side, så er det bare å lukke siden og forlate denne hagen. Men jeg håper virkelig at Fjærdinghage får utvikle seg vilt dette året så den blir en fin plass med mangfoldige arter som gir både meg ro og glede, og kanskje deg (som en ukjent leser på andre siden av skjermen) noe. 

Akkurat nå gror det nesten ingenting i Fjærdinghage, og det er helt greit. Det er vinter, og alt gikk i dvale. Men det sås frøer litt her og der, og forhåpentligvis får vi se noen spirer, om ikke altfor lenge. 










